48 Jortnsts sannsnsnmnsrs [cm. vr.

Si vero recte fuerint instituti, et doctrinam exerci-
tatione firmaveriut, honorati incedant, habeantur
patriae defensores, niteant cultu, qui tamen viros
deceat, nam cultus lascivior nec in muliebri sexu
vitio caret, aut nota. Crebro namque compertum est
inbellis, militiae lascivientem ct splendidum appara·
tum, non tam civibus conferre victoriam, quam hostes
invitare ad praedam. Unde et Hannibal, quum apud
regem Antiochum moraretur causa profugii, facetis-
sime cavillatus est, rege ostentante exercitum insig-
nibus aureis, et argenteis florentem, inducentem
currus cum falcibus, et cum curribus elephantos, et
omnem equitatum, frenis, ephippiis, monilibus, ac
phaleris praefulgentem. Quum ergo rex contempla·
tione tanti ac tam ornati exercitus, gloriabundus
Hannibalem aspexisset: Putasne, inquit, satis csse
Romanis haec omnia? Tunc Poenus, illudens igna-
viam, imbelliamque militum ejus preciose armatomm:
Plane, inquit, satis esse credo, etsi Romani avaris-
simi sint. Lepide quidem, breviter, et acerbe. Nam
rex de numero exercitus, et de aestimauda aequipara·
tione quaesierat, et illum liquet respondisse de praeda.
Denique si Naso a militia artis suae arcet, et jubet esse
procul juvenes inermes ut semina comptos, quis credat
eos ad robustam militiam admittendos? Opifices
artium singularum id rerum suarum prae caeteris
ornant, a quibus se sciunt prae caeteris honorari.
Unde liquet milites oportere armis, quam vestibus
nitidiores esse. AEneasa digitis gemmas ad ensem,
Virro ad pocula legitur transtulisse. Machabaeos
quoque constat clypeos inaurasse, et ex fulgore
eorum fortitudinem gentium dissipatam. Eos tamen
credibile est veste communi fuisse contentos. Nihil
estquod minus deceat militem, quam cultus mollior,
et deliciae vestium exquisita, nisi sorte cum Thrasone

 

