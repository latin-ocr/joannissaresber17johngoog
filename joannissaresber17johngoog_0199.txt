car. xmo] rocrcm‘ncos. 189

sinceritatem, et ut proprium proetexant scelus, inno·
centis tunicam ostendunt cruentatam. Hanc enim in
multis video descriptionem, qui ad omnia felicioris
aurae momenta uruntur, sibique vellent adversari for·
tunam, dum alii gravius laederentur. Et ut AEsopo,
rel Avieno credas, videbis qui sibi oculum alterum
erui gaudeat, dum utroque privetur proximus. Nec
est qua via declines invidiam, nisi miserrimus fias.
Celebre namque est ab antiquo proverbium: quia sola
miseria nescit invidiam. Fortunaque hominis miser-
rima est, cui non invidetur. Fertur Plato, quum ei
condiscipuli inviderent, Socratem interrogasse, qua
ratione posset hominum declinare invidiam. Cui So·
crates: Esto, inquit, ut Thersites. Dum ergo tor·
quentur invidi, alios miserius suae volunt esse partici-
pes, undique quaerentes ut noceant, et ipsam innocen-
tiam, quandam putant esse mortis imaginem. Unde
Maro, ut ab uno discas omnes, notans invidum ait:

Et si non aliquo nocuisses, mortuus esses.

Quo nihil minus decet Philosophum, aut virum auc·
toritate vel moribus gravem. Unde Socrates, uon ille
antiquus, sed quem auctorem gestorum Cassiodorus
in tripartita laudat historia: Quod, inquit, Julianus
tonsoreset coquos a palatio expulit, non modo Impera-
toris, sed et philosophi opus egit. Ut autem detra·
heret, atque dilaceraret, neque philosophi, neque
principis tuit. Quum enim ex quacunque causa cessant

opera, decurritur ad malitiam detrahendi. Haec est
utique indubitata proles invidiae, et caritatem abesse
manifesto indicio protestatur. Et nunc quidem bona
alienu pervertit, nunc minuit: mala autem fingit quae
non sunt; aut magnificat et extollit, si qua sunt.
Caritas non agit perperam, at haec sola perversitate
loetatur. Quom Apostolus vitia gentium multa enume-

 

