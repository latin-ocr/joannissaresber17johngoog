car. vin] ennucnancus. ’289

tunianus; qui sumptuariae legis insistens vestigio,
domum civilem potius, quam imperatoriam, in mensa
prima, tribus solennibus pulmentis, sive ferculis, ¹
statuit esse contentam, dum tamen tellaria parenthe-
tica, pro necessitate aut dignitate personarum, et aut
exercenda liberalitate, aut solennitate diei, primis
mensis licuerit immiscere. Solennia quidem pulmenta
sunt, quae in omnes pertranseunt, et aGraecis Catho-
lica, hoc est, universalia nominantur. Parenthetica
vero, quae ex causa necessitatis, aut urbanitatis, in
praeceptam aliqua ratione veniunt partem: sic dicta,
eoquod solennibus, id est universalibus, particulariter
soleant interponi. Nec enim pulmenta in olere aut
legumine duntaxat constare certum est, tum ex multis,
tum ex eo, quod Patriarcha Isaac de venatione filii
sui sibi pulmentum fieri imperavit. Significant autem
bellaria omne genus mensae secundae, quoniam ibi
solent apponi quae pulchriora sunt et delicatiora. Uti-
tur autem hoc nomine M. Varro: “ Bellaria” inquit
‘⁴ ea maxime mellita sunt, quae mellita non sunt.”
Quod forte eo referri potest, quod utenti gratiora sunt
ea, quoe necessitas appetit, quam quae irritatio guloe
invenit. Sed forte pusilli videtur animi, qui ad huuc
modum primae mensae luxuriam cohibet, aut qui facit
in talibus legis sumptuariae mentionem. Nec tamen
Caesare major est, aut magnificentior quispiam eorum,
qui morum rerumque jactura exercent gulam. Lux.
uriae obsequuntur, serviunt vanitati, et nequitiam aut
negligentiam suam nituntur liberalitatis imagine con·
solari. Quis Caesare Augusto frugalior, quiin summo
fastigii culmine secundario pane, et pisciculis, quos
vulgo asparagos, vel spinaticos, vel ripileones, vocant,
contentus erat, et non nisi necessitate urgente comede-
bat, vel amico? Quis Nerone gulosioraut sumptuosior?
Et tamen hic nunquam magnus, aut laudatus erit

 

